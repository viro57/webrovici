---
title: "Pulp in New Orleans – L’articolo di Harriet"
date: 2024-12-30
draft: false
tags:
  - PNO
  - tag2
---

`CONTATORE COLPI DI SCENA 2/3`  
`La reazione del pubblico all'articolo di Harriet è favorevole a Harriet? Si,e...`

Harriet è seduta in redazione, il suo direttore le si avvicina  
“Il tuo articolo è stata una bomba negli ambienti governativi, Harriet! Sapevo di potermi fidare di te. Siamo già in ristampa. E non solo, gli altri giornali stanno seguendo a ruota. Questo significa vendite per noi e maggiori indagini sulla storia, significa che non siamo millantatori, ma che abbiamo seguito una pista vera”

Il direttore è al settimo cielo e Harriet non può che sorridere soddisfatta, come a dire “Te lo avevo detto!”

![](https://teatrodellamente.wordpress.com/wp-content/uploads/2024/12/articolo-cover.png?w=780)

“Sembra che la polizia voglia riaprire il caso, per lo meno per far stare tranquilla l’opinione pubblica, che ha chiesto a gran voce che la polizia tuteli tutti, non solo i più forti e i politici. Ottimo lavoro Harriet. Continua così… aspetto la nuova bozza appena è pronta”

“Sarà fatto!” Harriet decide di uscire e di tornare dal detective Antony Stewart per capire come la polizia intende affrontare la cosa. L’idea è di pubblicare un articolo proprio sul lavoro della polizia, per mettere ancora più pressione.

`Harriet riesce a muoversi senza essere seguita? Si, ma...`

Harriet è oramai quasi sicura di non essere seguita e si muove tranquilla verso il dipartimento di polizia. Entra e si presenta, chiedendo di poter vedere il detective e immediatamente, il poliziotto al piantone le si avvicina e le dice  
“Signorina Harriet, la prego di seguirmi. Non mi faccia usare la manette, ma dobbiamo trattenerla in commissariato.”

“Mi scusi…?” Harriet è incredula. “E per quale motivo?”

“Il detective le spiegherà tutto, signorina. Ora se vuole seguirmi, per la sua sicurezza, la faremo accomodare in una saletta per gli interrogatori”

“Non prima di aver chiamato il mio avvocato! Se sono in arresto, voglio almeno che sia presente il mio avvocato”

“Potrà chiamarlo più tardi, ora per favore mi segua”

Harriet viene fatta accomodare in una sala interrogatori, dopo un tempo che sembra infinito ecco il detective

`Come è l'atteggiamento del Detective? Neutrale - Cauto`

![](https://teatrodellamente.wordpress.com/wp-content/uploads/2024/12/harriet-police.png?w=784)

“Mi scuso per il trattamento Harriet, ma abbiamo ragione di credere che lei sia in pericolo”  
“Ah, dunque ora sono in pericolo, non in arresto? Detective mi aspetto una spiegazione più che soddisfacente, altrimenti il prossimo ad andare sul giornale sarà lei, insieme al Senatore”  
“Harriet, abbiamo scoperto che era seguita, non dai miei uomini. Avevo chiesto loro di tenerla d’occhio e abbiamo avuto la conferma che c’erano anche uomini del governo a farlo. Ovviamente abbiamo cercato di capire di chi si trattasse e abbiamo scoperto vari depistaggi. Poi c’è stato il suo articolo, l’opinione pubblica ora è tutta dalla sua parte e sembra che questo non sia piaciuto a chi aveva dato mandato di seguirla”  
“Di chi sospettate?” Harriet sembra preoccupata  
“Beh, ovviamente il nesso causa effetto fa propendere per il Senatore Harold Blythe e i suoi interessi. Ma capite che dobbiamo muoverci con molta circospezione. Per questo motivo ho chiesto ai miei uomini di farla venire qui, come se fosse in arresto.”  
“Mi state usando come esca?”  
“Beh, non la definirei esattamente come esca, sto provando a smuovere un po’ le acque e ho bisogno del suo aiuto. Quello che mi interessa è la verità, e probabilmente è il suo stesso interesse, giusto?”  
“Sempre. Cosa dovrei fare, quindi?”  
“Beh, intanto risulterà che è stata arrestata. La terremo invece in un appartamento sicuro, qui a New Orleans e monitoreremo la situazione. Ovviamente verrà data rilevanza alla cosa sui giornali, in modo da smuovere ancora di più il fango e vedere se qualcosa viene a galla. Non possiamo fidarci di nessuno: solo il procuratore generale è al corrente della cosa e mi ha dato carta bianca per muoverci in questa direzione.”

`Harriet decide di stare al gioco? Si`

“Detective, mi interessa che la verità venga a galla. Mi prometta solo che potrò scriverci sopra la mia storia, una volta che tutto sarà sistemato.”  
“Abbiamo un’accordo Harriet, si porti da scrivere e cominci a preparare l’articolo. Io e lei staremo nell’appartamento sicuro e i miei uomini mi riferiranno su quello che succede nei palazzi governativi… allora vedremo come agire. Se andrà come penso, troveremo solo conferme al coinvolgimento del senatore nel furto alla Green Mississippi Inc. e allora sarà un gioco da ragazzi incastrarlo, con l’aiuto del procuratore. Le sta bene?”  
“Detective… mi sta bene.”